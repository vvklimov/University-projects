9: Dopravní podnik
Konzultant: doc. Rogalewicz
Vytvořte co nejjednodušší ER diagram informačního systému (IS) pro dopravní podnik (DP). DP potřebuje evidovat zaměstnance, vozy, jejich vytížení a technický stav. Každý vůz má přiděleno unikátní číslo v rámci DP, dále se eviduje typ vozidla (autobus, trolejbus, tramvaj), počet míst a v případě autobusu i registrační značka (RZ). Jízdou vozu je myšlen časový interval, ve kterém je vůz v provozu a je řízen jedním zaměstnancem DP. Každý zaměstnanec, který řídil vůz, zadá do IS informace o tom, který vůz řídil, začátek a konec jízdy a ujeté kilometry. Pokud se v rámci jednoho dne střídají řidiči, vytvoří každý řidič záznam o své jízdě. U zaměstnance je nutné znát jméno, příjmení, pozici (řidič, mechanik apod.) a typ řidičského oprávnění. Každý zaměstnanec má přiděleno unikátní číslo.
V pravidelných intervalech se provádí kontroly vozů. Kontroly jsou rozděleny do několika typů (běžná, servisní apod.) Za každou kontrolu je odpovědný jeden servisní technik, který vloží do IS informace o typu kontroly, datu kontroly a kontrolní zprávu (postačí text). Každá kontrola má své unikátní číslo. Během kontroly se mohou objevit závady, které se také evidují. U závady je nutné znát datum vzniku, při které kontrole byla objevena, popis problému, závažnost problému a datum vyřešení. Za vyřešení závady zodpovídá jeden servisní technik. Závada může také vzniknout během provozu (jízdy); v tomto případě se evidují stejné informace kromě informace o kontrole. Závažnost problému určuje, zda vůz může být nasazen do provozu či nikoliv.
IS poskytuje přehledy o zaměstnancích, vozech a jejich jízdách, závadách (kdy byla zjištěna a na kterém voze, kdy byla opravena a kdo garantuje opravu, případně při které kontrole byla zjištěna) a kontrolách vozů (který vůz byl kdy kontrolován, s jakým výsledkem a o jaký typ kontroly se jedná).